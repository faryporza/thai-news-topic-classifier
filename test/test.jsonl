{"id": 2, "topic": "ธอส. ยกระดับองค์กรด้วยนวัตกรรม เปิดโครงการ GHB IdeaLab 2026", "body": "ดร.มหัทธนะ อัมพรพิสิฏฐ์ กรรมการผู้จัดการธนาคารอาคารสงเคราะห์ (ธอส.) เปิดงาน Orientation Day โครงการ GHB IdeaLab 2026 จัดขึ้นเพื่อส่งเสริมวัฒนธรรมนวัตกรรมภายในองค์กร และค้นหาต้นแบบนวัตกรรม ที่สามารถนำไปพัฒนาใช้งานได้จริง ตอบโจทย์การดำเนินธุรกิจของธนาคาร พร้อมสร้างมูลค่าเพิ่มให้แก่องค์กรในระยะยาว โดยในปีนี้ดำเนินการภายใต้กรอบแนวคิด “Digital & Data-Driven Innovation for Sustainability” มุ่งใช้ศักยภาพของเทคโนโลยีดิจิทัลและข้อมูล (Digital & Data) เป็นกลไกสำคัญในการพัฒนานวัตกรรมทางการเงิน เพื่อช่วยให้คนไทยสามารถเข้าถึงการมีที่อยู่อาศัยได้ง่ายขึ้น และสนับสนุนการเติบโตอย่างยั่งยืน ในยุคดิจิทัล โดยมีนายอริยะ พนมยงค์ ผู้ก่อตั้งและประธานเจ้าหน้าที่บริหาร บริษัท ทรานส์ฟอร์เมชันนอล จำกัด (Founder and CEO of Transformational) และอดีต Country Head, Google Thailand ร่วมบรรยายพิเศษ ภายใต้หัวข้อ “Unlocking Future Banking & Innovation Mindset” เพื่อถ่ายทอดมุมมองด้านการพัฒนานวัตกรรมและแนวคิด การปรับตัวขององค์กรสู่ธนาคารแห่งอนาคต สอดรับกับการเปลี่ยนผ่าน G H BANK NEXT : Intelligent Sustainable Housing Companion… ก้าวใหม่ ธอส. ทำให้คนไทยมีบ้านอย่างยั่งยืน ทั้งนี้ โครงการ GHB IdeaLab 2026 มีผู้เข้าร่วมโครงการจำนวน 80 ทีม รวม 207 คน ณ ห้องวิมานเมฆ ชั้น 3 อาคาร 2 ธนาคารอาคารสงเคราะห์ สำนักงานใหญ่ เมื่อวันที่ 26 มกราคม 2569", "label": "Business"}
{"id": 3, "topic": "ค่าเงินบาทวันนี้ 30 ม.ค. 69 คาดเคลื่อนไหวในกรอบ 31.30-31.55 บาทต่อดอลลาร์", "body": "กลุ่มงานตลาดการเงิน ธนาคารไทยพาณิชย์ ประเมินค่าเงินบาทวันนี้เคลื่อนไหวในกรอบ 31.30-31.55 บาทต่อดอลลาร์ เงินบาทอ่อนค่าตามราคาทองคำที่ผันผวนแรงช่วงข้ามคืน และดัชนีเงินดอลลาร์สหรัฐที่แข็งค่าขึ้นจากการอ่อนค่าของสกุลเงินสินค้าโภคภัณฑ์ เช่น AUD และ NZD ไทยถูกจัดอยู่ในกลุ่มประเทศที่ต้องจับตาว่าแทรกแซงค่าเงิน ตามรายงานของกระทรวงคลังสหรัฐฯ โดนัลด์ ทรัมป์ ประธานาธิบดีสหรัฐฯ และวุฒิสมาชิกเดโมแครต บรรลุข้อตกลงเบื้องต้นเพื่อหลีกเลี่ยง Government shutdown โดยจะจัดสรรงบให้กระทรวงความมั่นคงมาตุภูมิเป็นเวลา 2 สัปดาห์ เพื่อเจรจาเรื่องการจำกัดการบุกจับผู้อพยพ", "label": "Business"}
{"id": 4, "topic": "ปธน.อี แจ-มยอง โพสต์ภาษาเขมร เตือนแก๊งคอลเซ็นเตอร์ อย่ายุ่งกับชาวเกาหลีใต้", "body": "ประธานาธิบดีอี แจ มยอง ได้โพสต์ข้อความผ่านแพลตฟอร์ม X  เป็นภาษาเขมร ส่งสัญญาณเตือนอย่างแข็งกร้าวถึงขบวนการสแกมเมอร์ข้ามชาติ โดยระบุว่าความมุ่งมั่นของรัฐบาลในการปกป้องประชาชนไม่ใช่เรื่องล้อเล่น โดยเขาได้แชร์ข่าวที่ระบุว่า ปัจจุบันแก๊งอาชญากรรมชาวจีนที่กบดานอยู่ในกัมพูชา เริ่มปฏิเสธการรับคนเกาหลีใต้เข้าทำงาน เนื่องจากหวาดเกรงปฏิบัติการกวาดล้างจากตำรวจเกาหลีใต้ อี แจ-มยอง โพสต์ข้อความบนแพลตฟอร์ม X พร้อมแชร์รายงานข่าวที่ระบุว่า กลุ่มอาชญากรรมชาวจีนซึ่งตั้งฐานอยู่ในกัมพูชา ได้ยุติการรับสมัครชาวเกาหลีใต้เข้าร่วมขบวนการ เนื่องจากเกรงว่าจะถูกตำรวจเกาหลีใต้กวาดล้างอย่างจริงจัง ประธานาธิบดีอีเขียนว่า \\\"คุณคิดว่าคำเตือนของผมที่ว่า ใครก็ตามที่มายุ่งกับชาวเกาหลีจะต้องสูญเสียทุกอย่าง เป็นเพียงคำพูดลอยๆ หรือ\\\" พร้อมย้ำว่า \\\"เมื่อสาธารณรัฐเกาหลีตัดสินใจลงมือ ก็จะดำเนินการไปจนถึงที่สุด\\\" โดยเขายังโพสต์ข้อความเดียวกันเป็นภาษาเขมรด้วยก่อนหน้านี้ อี แจ-มยอง ได้สั่งการให้หน่วยงานที่เกี่ยวข้องเพิ่มความเข้มข้นในการปราบปรามอาชญากรรมข้ามชาติที่มุ่งเป้าชาวเกาหลีใต้ โดยเฉพาะในประเทศแถบเอเชียตะวันออกเฉียงใต้ รวมถึงติดตามและยึดทรัพย์สินที่ได้มาจากการกระทำผิดกฎหมาย ข้อมูลจากตำรวจระบุว่า นับตั้งแต่เริ่มปฏิบัติการร่วมระหว่างเกาหลีใต้และกัมพูชาเมื่อเดือนพฤศจิกายนปีที่ผ่านมา เจ้าหน้าที่สามารถจับกุมผู้ต้องสงสัยที่เกี่ยวข้องกับขบวนการหลอกลวงได้แล้วอย่างน้อย 136 คนในกัมพูชา ขณะเดียวกัน เมื่อสัปดาห์ที่แล้ว ชาวเกาหลีใต้จำนวน 73 คน ที่ถูกควบคุมตัวในกัมพูชาจากข้อกล่าวหาพัวพันแก๊งคอลเซ็นเตอร์ ถูกส่งตัวกลับประเทศเพื่อเข้าสู่กระบวนการสอบสวน นับเป็นการส่งตัวผู้ต้องสงสัยกลับเกาหลีใต้จากประเทศเดียวในจำนวนมากที่สุดเท่าที่เคยมีมา", "label": "World"}
{"id": 5, "topic": "\\\"ทรัมป์\\\" เผย \\\"ปูติน\\\" ตอบรับคำขอหยุดโจมตีเมืองในยูเครน 1 สัปดาห์ เหตุอากาศหนาวจัดผิดปกติ", "body": "ประธานาธิบดีโดนัลด์ ทรัมป์ ของสหรัฐฯ เปิดเผยว่า ประธานาธิบดีวลาดิเมียร์ ปูติน ของรัสเซีย ได้ตกลงที่จะไม่โจมตีกรุงเคียฟ เมืองหลวงของยูเครน รวมถึงเมืองและชุมชนอื่นๆ เป็นระยะเวลา 1 สัปดาห์ เนื่องจากสภาพอากาศหนาวจัดกว่าปกติ โดยอุณหภูมิในกรุงเคียฟอาจติดลบต่ำสุดถึง -24 องศาเซลเซียส อย่างไรก็ตาม ทางการรัสเซียยังไม่ได้ออกมายืนยันข้อตกลงดังกล่าวอย่างเป็นทางการ ประธานาธิบดีโดนัลด์ ทรัมป์ เปิดเผยระหว่างการประชุมคณะรัฐมนตรีว่า ตนได้ต่อสายตรงหาประธานาธิบดีวลาดิเมียร์ ปูติน เพื่อขอความร่วมมือให้หยุดการโจมตีเมืองต่าง ๆ ในยูเครนเป็นการชั่วคราว เนื่องจากยูเครนกำลังเผชิญกับสภาพอากาศหนาวเย็นจัดอย่างรุนแรง \\\"ผมขอให้ประธานาธิบดีปูตินเป็นการส่วนตัว ว่าอย่าเพิ่งยิงถล่มกรุงเคียฟและเมืองต่าง ๆ เป็นเวลาหนึ่งสัปดาห์ และเขาก็ตกลงตามนั้น\\\" พร้อมเสริมว่าหลายคนเคยสบประมาทว่าการโทรศัพท์ไปครั้งนี้จะสูญเปล่า แต่ปูตินกลับตอบตกลง ซึ่งสร้างความยินดีให้กับฝั่งยูเครนที่กำลังเผชิญกับสถานการณ์ที่ยากลำบากอย่างยิ่ง ด้านประธานาธิบดีโวโลดิมีร์ เซเลนสกี แห่งยูเครน ได้โพสต์ข้อความผ่านโซเชียลมีเดียว่า แถลงการณ์ของทรัมป์ถือเป็น \\\"เรื่องสำคัญ\\\" ในการรับรองความปลอดภัยให้แก่ประชาชนในช่วงที่อากาศหนาวจัดสุดขั้ว โดยระบุว่าทีมงานของทั้งสองฝ่ายได้หารือเรื่องนี้กันที่สหรัฐอาหรับเอมิเรตส์ และคาดหวังว่าข้อตกลงดังกล่าวจะเกิดขึ้นจริง เมื่อสัปดาห์ที่ผ่านมา ผู้แทนจากรัสเซีย ยูเครน และสหรัฐฯ ได้พบหารือร่วมกันที่สหรัฐอาหรับเอมิเรตส์ ถือเป็นการเจรจาไตรภาคีครั้งแรกนับตั้งแต่สงครามเริ่มต้น โดยทุกฝ่ายระบุว่าการพูดคุยเป็นไปในเชิงสร้างสรรค์ แต่ยังไม่มีการประกาศอย่างเป็นทางการว่ารัสเซียตกลงหยุดโจมตีตลอดช่วงอากาศหนาวจัด ทั้งนี้ เป็นที่เชื่อกันว่า ข้อตกลงนี้อาจเป็นการ \\\"ยื่นหมูยื่นแมว\\\" โดยยูเครนตกลงที่จะระงับการส่งโดรนไปโจมตีโรงกลั่นน้ำมันในรัสเซียเป็นการชั่วคราว เพื่อแลกกับการที่รัสเซียหยุดถล่มเมืองและโครงสร้างพื้นฐานด้านพลังงานของยูเครน ความเคลื่อนไหวนี้เกิดขึ้นในช่วงเวลาวิกฤต เนื่องจากพยากรณ์อากาศระบุว่าอุณหภูมิในกรุงเคียฟจะลดฮวบลงตั้งแต่วันพฤหัสบดี (29 ม.ค.) โดยอาจติดลบต่ำสุดถึง -24 องศาเซลเซียส อย่างไรก็ตาม รัสเซียยังคงเดินหน้าโจมตีโครงสร้างพื้นฐานด้านพลังงานของยูเครนอย่างหนัก ทำให้ประชาชนหลายล้านคนไม่มีไฟฟ้าใช้และเครื่องทำความร้อนใช้การไม่ได้ แม้เจ้าหน้าที่ไฟฟ้าจะเร่งซ่อมแซมตลอด 24 ชั่วโมง แต่การโจมตีทางอากาศที่เกิดขึ้นอย่างต่อเนื่องมักจะทำลายสิ่งที่ซ่อมแซมไปจนหมดสิ้น ส่งผลให้ชาวเมืองมีไฟฟ้าใช้เพียงไม่กี่ชั่วโมงต่อวัน ซึ่งไม่เพียงพอต่อการสร้างความอบอุ่นในที่พักอาศัย อย่างไรก็ตาม จนถึงขณะนี้ทางการรัสเซียยังไม่มีการแถลงยืนยันข้อตกลงหยุดโจมตีดังกล่าวอย่างเป็นทางการ และยังไม่มีการระบุแน่ชัดว่าการหยุดยิงเพื่อมนุษยธรรมในครั้งนี้จะเริ่มต้นขึ้นอย่างเป็นทางการเมื่อใด", "label": "World"}
{"id": 6, "topic": "รวบหนุ่มอ้างเป็น FBI หลอกจนท.ปล่อยตัว ลุยจิ มันจิโอนี มือยิง CEO บ.ประกัน", "body": "หนุ่มอเมริกันสุดแสบ ถูกจับกุมฐานแอบอ้างเป็น FBI และพยายามหลอกลวงเจ้าหน้าที่เรือนจำกลางให้ปล่อยตัวนักโทษ นายลุยจิ มันจิโอนี ผู้ต้องหาคดีฆาตกรรม CEO บริษัทประกัน ยูไนเต็ดเฮลท์แคร์ เมื่อปี 2024 นายมาร์ค แอนเดอร์สัน ชาวเมืองมินนิโซตา วัย 36 ปี ถูกจับกุมเมื่อวันพฤหัสบดีที่ผ่านมา (29 ม.ค.) โดยถูกตั้งข้อหาแอบอ้างเป็นเจ้าพนักงาน โดยเอกสารคำฟ้องระบุว่า นายแอนเดอร์สันได้เข้าไปยังเรือนจำกลางในย่านบรูคลินเมื่อวันพุธที่ผ่านมา และบอกกับเจ้าหน้าที่เรือนจำว่าเขามาจาก FBI พร้อมเอกสารคำสั่งปล่อยตัว นายมันจิโอนีที่ถูกรับรองอย่างถูกต้องโดยผู้พิพากษา แต่เมื่อเจ้าหน้าที่เรือนจำขอตรวจสอบตราประจำตัว นายแอนเดอร์สัน กลับยื่นใบขับขี่รัฐมินนิโซตาให้ พร้อมอ้างว่าตัวเองมีอาวุธ ก่อนจะโยนกระดาษเอกสารต่าง ๆ ใส่เจ้าหน้าที่ เจ้าหน้าที่จึงต้องเข้าควบคุมตัวและตรวจค้นกระเป๋า โดยพบส้อมขนาดใหญ่ที่ใช้สำหรับปิ้งบาร์บีคิว และโลหะแผ่นบางทรงกลมที่ดูคล้ายกับมีดตัดพิซซ่า สอดคล้องกับที่ตำรวจเผยว่านายแอนเดอร์สัน เดินทางจากมินนิโซตามายังนครนิวยอร์กเพื่อหางาน และได้ทำงานอยู่ที่ร้านพิซซ่าแห่งหนึ่ง นายแอนเดอร์สัน ได้เดินทางไปขึ้นศาลเมื่อวันพฤหัสบดีที่ผ่านมา แต่ยังไม่ได้ให้การต่อศาล ขณะที่สำนักข่าวต่างประเทศได้พยายามติดต่อไปยังทนายความผู้ดูแลคดีเพื่อขอข้อมูลเพิ่มเติมแล้ว โดยการคัดเลือกคณะลูกขุนสําหรับการพิจารณาคดีอันโด่งดังของ นายมันจิโอนี ครั้งต่อไป มีกําหนดในเดือนกันยายนที่กำลังจะถึงนี้ ทั้งนี้ นายมันจิโอนีถูกคุมขังในเรือนจำเขตบรูคลินเมื่อปี 2024 หลังถูกเจ้าหน้าที่ตำรวจตามล่าทั่วประเทศและจับกุมได้ในร้านอาหารฟาสต์ฟู้ดชื่อดังที่รัฐเพนซิลวาเนีย จากนั้นจึงถูกส่งตัวไปดำเนินคดียังนิวยอร์กเขาถูกตั้งข้อหาฆาตกรรม นายไบรอัน ทอมป์สัน CEO บริษัทประกันรายใหญ่ในสหรัฐอเมริกา “ยูไนเต็ด เฮลท์แคร์” เป็นการฆาตกรรมโดยเจตนาระดับ 2 (ฆาตกรรมโดยไตร่ตรองไว้ก่อน) และได้รับการยกฟ้องใน 2 ข้อหาได้แก่ ข้อหาฆาตกรรมระดับ 1 และฆาตกรรมระดับ 2 (ตามกฎหมายก่อการร้ายของรัฐนิวยอร์ก) เนื่องจากมีหลักฐานไม่เพียงพอ นับตั้งแต่ถูกจับกุม นายมันจิโอนีได้รับการสนับสนุนอย่างล้นหลาม ทั้งจากในโลกออนไลน์และจากผู้ที่เดินทางไปให้กำลังใจในการปรากฏตัวที่ศาลที่เห็นด้วยกับการกระทำของเขา  ขณะเดียวกัน เหตุฆาตกรรมครั้งนี้ยังจุดกระแสให้เกิดการถกเถียงทั่วสหรัฐฯ ถึงค่าใช้จ่ายในระบบสาธาณสุขที่มีราคาสูง", "label": "World"}
{"id": 7, "topic": "จีนสั่งประหารชีวิต 11 สมาชิก \\\"ตระกูลหมิง\\\" เครือข่ายแก๊งคอลเซ็นเตอร์เมียนมา", "body": "สื่อรัฐบาลจีนรายงานว่าศาลในมณฑลเจ้อเจียงได้ตัดสินประหารชีวิตสมาชิก 11 คนของ \\\"ตระกูลหมิง\\\" ซึ่งเป็นตระกูลมาเฟียผู้ทรงอิทธิพลที่บงการเครือข่ายศูนย์ฉ้อโกงออนไลน์ หรือแก๊งคอลเซ็นเตอร์ในเมืองเล่าก์ก่าย ของเมียนมา ในข้อหาฆาตกรรม, กักขังหน่วงเหนี่ยวโดยมิชอบ, ฉ้อโกง และลักลอบเปิดบ่อนการพนัน ตระกูลหมิงเป็นหนึ่งในกลุ่มอิทธิพลหลักที่ครอบงำเมืองเล่าก์ก่าย เมืองชายแดนเมียนมาติดกับประเทศจีน ซึ่งในอดีตเป็นเพียงเมืองเงียบสงบ แต่ภายใต้อิทธิพลของตระกูลนี้ เมืองถูกเปลี่ยนสภาพให้กลายเป็นศูนย์กลางธุรกิจสีเทาที่เต็มไปด้วยคาสิโน สถานบริการทางเพศ และอาคารที่พักสำหรับขบวนการต้มตุ๋น ข้อมูลจากศาลระบุว่า ระหว่างปี 2015 ถึง 2023 เครือข่ายของตระกูลหมิงสามารถสร้างรายได้จากธุรกิจผิดกฎหมายและการพนันได้มากกว่า 1 หมื่นล้านหยวน (ประมาณ 5 หมื่นล้านบาท) อย่างไรก็ตาม อาณาจักรของพวกเขาเริ่มล่มสลายลงในปี 2023 เมื่อทางการเมียนมาทนแรงกดดันจากรัฐบาลจีนไม่ไหว จนต้องบุกจับกุมและส่งตัวคนในตระกูลหมิงให้ทางการจีนดำเนินคดี เครือข่ายแก๊งคอลเซ็นเตอร์ในเมียนมากลายเป็นบาดแผลใหญ่ของจีน หลังจากที่มีชาวจีนจำนวนมหาศาลถูกหลอกลวงไปค้ามนุษย์และบังคับใช้แรงงานในนิคมเหล่านี้ โดยหนึ่งในคดีที่สร้างความโกรธแค้นบนโลกโซเชียลจีนอย่างมาก คือกรณีนักแสดงสมทบชาวจีนรายหนึ่งที่เดินทางไปรับงานแสดงที่ประเทศไทย แต่กลับถูกลักพาตัวส่งต่อไปยังศูนย์คอลเซ็นเตอร์ในเมียนมา ศาลระบุชัดเจนว่า อาชญากรรมของตระกูลหมิงไม่ได้ส่งผลแค่ความเสียหายทางการเงิน แต่ยังเป็นเหตุให้ชาวจีนเสียชีวิตถึง 14 ราย และได้รับบาดเจ็บอีกเป็นจำนวนมาก ซึ่งความรุนแรงของคดีนำไปสู่การตัดสินโทษสูงสุดคือการประหารชีวิตในครั้งนี้", "label": "World"}
{"id": 8, "topic": "เกษตรกรเทน้ำนมดิบทิ้ง หลัง อสค. ไม่รับซื้อ อ้างขาดทุนจากปัญหาภายใน", "body": "เกษตรกรผู้เลี้ยงโคนม ของสหกรณ์โคนมฯ เทน้ำนมดิบทิ้ง กว่า 40 ตัน หลัง อสค. ไม่รับซื้อ อ้างขาดทุนจากปัญหาภายใน วอนผู้เกี่ยวข้องเร่งแก้ไขวันที่ 6 มกราคม 2569 ที่สำนักงานสหกรณ์โคนมไทยเดนมาร์ค หนองรี จำกัด อำเภอลำสนธิ จังหวัดลพบุรี เกษตรกรผู้เลี้ยงโคนมได้นำน้ำนมดิบมารวมตัวกันพร้อมกับเทน้ำนมดิบทิ้งนายสำราญ ค้างสำโรง ประธานสหกรณ์โคนมไทยเดนมาร์ค ก.น.ช.หนองรี จำกัด ได้กล่าวว่า ทางสหกรณ์ฯ เองไม่สามารถที่จะรับน้ำนมดิบจากเกษตรกรที่นำนมดิบมาขายให้ ซึ่งมีกว่า 200 ราย ซึ่งเป็นน้ำนมดิบในแต่ละวันเฉลี่ยประมาณ 60 ถึง 70 ตัน สาเหตุเกิดจาก อสค. ไม่รับซื้อน้ำนมดิบจากสหกรณ์ฯ โดยรถของสหกรณ์ที่บรรทุกน้ำนมดิบไปขายที่ อสค.นั้น ก็ไม่สามารถนำน้ำนมดิบลงในถังของ อสค.ได้ เพราะ อสค.ไม่รับซื้อ รถของสหกรณ์จึงติดอยู่ที่ อสค. ตั้งแต่วันที่ 1 ม.ค. 69 โดยทาง อสค.แจ้งว่าเกิดปัญหาภายใน ทำให้ขาดทุน ไม่มีเงินที่จะสามารถรับซื้อน้ำนมดิบจากสหกรณ์ฯ ได้ แม้กระทั่งเงินที่จะไปซื้อกล่องนมมาบรรจุน้ำนมก็ไม่มี สร้างความเดือดร้อนให้กับสหกรณ์ฯ และเกษตรกรผู้เลี้ยงโคนมเป็นอย่างมาก นายสำราญ กล่าวด้วยว่า อย่างไรก็ตาม ทางสหกรณ์ฯ ยังพยายามที่จะซื้อน้ำนมดิบจากสมาชิกของสหกรณ์ฯ ที่มีกว่า 200 ราย และนำไปขายให้กับสถานที่ต่างๆ ที่รับซื้อน้ำนมดิบ ถึงแม้จะขาดทุนก็ยอม เพื่อเป็นการบรรเทาความเดือดร้อนให้กับเกษตรกรผู้เลี้ยงโคนม และขอวิงวอนผู้ที่มีอำนาจช่วยดูแลในเรื่องนี้ให้ด้วย เพราะเกษตรกรผู้เลี้ยงโคนมเดือดร้อนจริงๆ และในวันพรุ่งนี้สมาชิกของสหกรณ์ฯ ก็จะเดินทางไปที่ อสค. ด้วยเช่นกัน อย่างไรก็ตาม หากมีการชี้แจงจากทาง อสค. จะได้รายงานให้ทราบต่อไป", "label": "Business"}
{"id": 9, "topic": "ETDA เตรียมออกกฎใหม่ คุมโซเชียลคอมเมิร์ซ อุดช่องโหว่คุ้มครองผู้บริโภค", "body": "นายชัยชนะ มิตรพันธ์ ผู้อำนวยการสำนักงานพัฒนาธุรกรรมทางอิเล็กทรอนิกส์ หรือ ETDA เปิดเผยว่า แนวทางการกำกับดูแลแพลตฟอร์มออนไลน์ของ ETDA ในปี 2569 ว่า จะยึดแนวทางประนีประนอม โดยเฉพาะอย่างยิ่งในยุคที่ประธานาธิบดีโดนัลด์ ทรัมป์ ระบุในกฎหมายงบประมาณชัดเจนว่า จะตอบโต้ทางการค้ากับประเทศที่จำกัดหรือกีดกันการค้าขายบนแพลตฟอร์มสัญชาติอเมริกัน อย่างไรก็ตาม การรักษามาตรฐานสินค้าที่ซื้อขายบนแพลตฟอร์มอีคอมเมิร์ซ ถือเป็นนโยบายที่ ETDA ต้องเดินหน้าเพื่อปกป้องผู้บริโภคชาวไทย โดยหลังจากที่ประกาศคณะกรรมการธุรกรรมทางอิเล็กทรอนิกส์ เรื่อง การดำเนินการอื่นสำหรับผู้ประกอบธุรกิจบริการแพลตฟอร์มดิจิทัลประเภทตลาดสินค้า มีผลบังคับใช้ตั้งแต่วันที่ 31 ธ.ค. 2568 เป็นต้นไป ซึ่งทำให้แพลตฟอร์มอีคอมเมิร์ซ มีหน้าที่เพิ่มเติมต้องขายหรือโฆษณาสินค้าที่มีมาตรฐานสำนักงานมาตรฐานผลิตภัณฑ์อุตสาหกรรม (สมอ.) และสำนักงานคณะกรรมการอาหารและยา (อย.)นั้น ปรากฏว่ายังมีแพลตฟอร์มโซเชียลมีเดีย ที่ให้บริการโซเชียลคอมเมิร์ซ ส่งหนังสือชี้แจง ETDA มาว่าไม่เข้าข่ายอีคอมเมิร์ซ เนื่องจากไม่มีระบบชำระเงิน (Payment) และไม่มีการแยกบัญชีผู้ใช้ว่าเป็นผู้ขายหรือผู้ซื้อ จึงไม่เข้าข่ายประกาศดังกล่าว ทาง ETDA จึงกำลังจัดทำ (ร่าง) ประกาศฉบับใหม่เพื่อให้ครอบคลุมแพลตฟอร์มโซเชียลคอมเมิร์ซด้วย “ทางเฟซบุ๊กได้แจ้งมายัง ETDA ว่าเขาไม่เข้าข่าย ทางเราจึงกำลังออกประกาศฉบับใหม่ให้ครอบคลุมเฟซบุ๊ก เพราะปฏิเสธไม่ได้ว่าเฟซบุ๊กถูกใช้เป็นแพลตฟอร์มในการซื้อขายสินค้าที่เรียกว่าโซเชียลคอมเมิร์ซ ได้รับความนิยมแพร่หลาย ซึ่งจำเป็นต้องมีการกำหนดมาตรฐานสินค้าให้รัดกุม” นอกจากนี้ยังเตรียมออกประกาศเพื่อกำหนดให้แพลตฟอร์มประเภท Space Sharing หรือบริการให้เช่าห้องพัก บ้าน เช่น Airbnb ต้องเพิ่มมาตรฐานในการให้บริการปล่อยเช่าอย่างถูกกฎหมาย เช่น มีความปลอดภัย รู้ว่าใครเป็นผู้ใช้บริการ ตลอดจนการคุ้มครองสิทธิผู้เช่า เช่น ต้องแก้ปัญหาน้ำรั่ว ไฟดับ ส่วนกรณีการผูกขาดบริษัทขนส่งของแพลตฟอร์มอีมาร์เก็ตเพลสบางรายนั้น แต่เดิม ETDA มีแนวทางกำหนดให้แพลตฟอร์มต้องมีบริการขนส่งให้ผู้ค้าเลือกไม่ต่ำกว่า 3 ราย แต่บอร์ดเห็นว่าควรเป็นหน้าที่ของคณะกรรมการแข่งขันทางการค้า (กขค.)มากกว่า จึงแจ้งให้กขค.รับทราบแล้ว", "label": "Business"}
{"id": 10, "topic": "อาเซียนเร่งสปีดลงทุน AI องค์กร 96% เล็งอัดงบเพิ่ม 15% ปีนี้", "body": "“เลอโนโว” เผย องค์กรในอาเซียนพลัสกว่า 96% เตรียมเพิ่มงบการลงทุนด้าน AI อีก 15% ในปีนี้ ปัจจุบัน องค์กรทั่วภูมิภาคกำลังเปลี่ยนผ่านจากการทดสอบสู่การปรับใช้ในเชิงกลยุทธ์ และก้าวเข้าสู่ยุคแห่งการนำปัญญาประดิษฐ์ (AI) มาใช้งานอย่างเต็มตัว ผลสำรวจ “CIO playbook 2026” โดย “เลอโนโว” ร่วมกับ “ไอดีซี” ระบุว่า 96% ขององค์กรในอาเซียนพลัส (ASEAN+) ซึ่งประกอบด้วยประเทศไทย, สิงคโปร์, อินโดนีเซีย, มาเลเซีย, ฟิลิปปินส์, ฮ่องกง, และไต้หวัน มีแผนเพิ่มงบประมาณลงทุนด้าน AI ภายใน 12 เดือนข้างหน้า โดยเฉลี่ยแล้วองค์กรต่าง ๆ คาดการณ์การเติบโตของการใช้จ่ายด้าน AI ไว้สูงถึง 15% ครอบคลุมเทคโนโลยีสำคัญ ทั้ง Generative AI (GenAI) และ Agentic AI, บริการ AI บนคลาวด์สาธารณะ (Public Cloud AI Services), การวางโครงสร้างพื้นฐาน AI ภายในองค์กร (On-premise Infrastructure) ตลอดจนเครื่องมือรักษาความปลอดภัยที่ขับเคลื่อนด้วย AI ที่น่าสนใจ มีองค์กรถึง 96% ที่วางแผนจะขยายการลงทุนด้าน AI อย่างต่อเนื่อง โดยวางบทบาทของ AI ไว้ในฐานะกลไกหลักในการสร้างการเติบโตและยกระดับขีดความสามารถทางการแข่งขัน สุเมียร์ บาเทีย ประธานประจำภูมิภาคเอเชียแปซิฟิก เลอโนโว อินฟราสตรักเจอร์ โซลูชัน กรุ๊ป กล่าวว่า การตัดสินใจโดยใช้ AI กำลังกลายเป็นหัวใจสำคัญของกลยุทธ์องค์กร โดยมีปัจจัยที่จะสร้างความแตกต่างคือ ความสามารถในการบูรณาการ AI เข้ากับโครงสร้างพื้นฐาน การดำเนินงาน และความปลอดภัยได้อย่างมีประสิทธิภาพ เพื่อให้สามารถสร้างคุณค่าให้กับองค์กรได้ในระยะยาว การขับเคลื่อนการเติบโตของรายได้ การเพิ่มความสามารถในการทำกำไร และการยกระดับประสบการณ์ทางธุรกิจและลูกค้า กลายเป็น 3 หัวใจหลักของการขับเคลื่อนธุรกิจสำหรับผู้นำองค์กรด้านไอทีในภูมิภาค จากการพิสูจน์ผลตอบแทน (ROI Validation) สู่การขับเคลื่อนธุรกิจด้วยผลลัพธ์จาก AI : ผลสำรวจระบุว่า 88% ขององค์กรในภูมิภาคเอเชียแปซิฟิกคาดหวังผลตอบแทนจากการลงทุน (ROI) ที่เป็นบวกภายในปี 2569 โดยคาดการณ์ผลตอบแทนเฉลี่ยไว้ที่ 2.8 เท่า (หรือทุก 1 ดอลลาร์ที่ลงทุนจะสร้างมูลค่ากลับมา 2.85 ดอลลาร์) Agentic AI หัวใจสำคัญกลยุทธ์ธุรกิจ การปรับใช้ AI มีมากกว่าขอบเขตของงานด้านไอที  การนำ AI มาใช้มีมากขึ้นอย่างต่อเนื่องและไม่ได้จำกัดอยู่เพียงการใช้งานด้านไอทีอย่างเดียวอีกต่อไป สำหรับในอาเซียนพลัสมีองค์กรถึง 67% ที่เริ่มดำเนินโครงการนำร่องหรือมีการปรับใช้ AI อย่างเป็นระบบแล้ว ขณะที่ 15% อยู่ในระยะเริ่มต้นของการดำเนินงาน และอีก 18% อยู่ในขั้นตอนของการประเมินเพื่อเตรียมความพร้อม Agentic AI กำลังก้าวขึ้นมาเป็นหัวใจสำคัญของกลยุทธ์ทางธุรกิจระดับองค์กร คาดว่าความต้องการใช้งาน Agentic AI จะเติบโตขึ้นเป็นเท่าตัวภายใน 12 เดือนข้างหน้า ด้านความท้าทายหลักที่องค์กรส่วนใหญ่ยังคงเผชิญคือ ความกังวลด้านความมั่นคงปลอดภัย (Security), มาตรฐานการกำกับดูแล (Governance), คุณภาพของข้อมูล (Data Quality) รวมถึงความซับซ้อนในการเชื่อมโยงเทคโนโลยีเข้ากับระบบโครงสร้างพื้นฐานเดิม ฟาน โฮ ผู้อำนวยการบริหารและผู้จัดการทั่วไป ประจำภูมิภาคเอเชียแปซิฟิก เลอโนโว เซอร์วิสเซสแอน์โซลูชัน กรุ๊ป กล่าวว่า Agentic AI คือจุดเปลี่ยนสำคัญของการผสานอัจฉริยะภาพทางเทคโนโลยีเข้าสู่หัวใจหลักขององค์กร ‘3 หัวใจ’ กำหนดทิศทางอนาคต Hybrid AI: สถาปัตยกรรมใหม่สำหรับโครงสร้างพื้นฐานไอทีระดับองค์กร ปัจจุบัน 86% ขององค์กรทั่วภูมิภาคเอเชียแปซิฟิกได้บูรณาการสภาพแวดล้อมแบบการวางระบบไอทีไว้ภายในองค์กรโดยตรง (On-premises) และ การประมวลผลข้อมูลใกล้แหล่งที่ม (Edge Computing) เข้าเป็นส่วนหนึ่งของสถาปัตยกรรม Hybrid AI เลอโนโว สรุป 3 หัวใจสำคัญที่จะกำหนดทิศทางกลยุทธ์ของผู้นำด้านไอทีในปีข้างหน้า ประกอบด้วย การประมวลผล AI (AI Inferencing) คือกลไกหลักในการสร้างมูลค่าให้กับธุรกิจ : ตลอดวงจรชีวิตของโมเดล AI ต้นทุนการประมวลผล (Inferencing) อาจสูงกว่าขั้นตอนการฝึกฝน (Training) ถึง 15 เท่า ภายในปี 2573 คาดว่าทรัพยากรการประมวลผล AI ถึง 75% จะถูกจัดสรรไปที่การทำ Inferencing เป็นหลัก ขณะเดียวกัน องค์กรกว่า 80% จะปรับเปลี่ยนกลยุทธ์ไปสู่การใช้โครงสร้างพื้นฐานแบบกระจายศูนย์ ณ จุดใช้งาน (Distributed Edge Infrastructure) เพื่อเพิ่มประสิทธิภาพสูงสุด ยกระดับประสิทธิภาพพนักงานให้เป็นหัวใจหลักของธุรกิจ : การเพิ่มประสิทธิภาพการทำงานของพนักงานขยับขึ้นมาเป็นลำดับความสำคัญอันดับที่ 2 ของภาคธุรกิจ สอดคล้องกับการเปลี่ยนผ่านสู่ยุค AI PC อย่างเต็มตัว คาดว่า 50% ของการจัดซื้อคอมพิวเตอร์ในระดับองค์กร จะมุ่งเน้นไปที่รุ่นที่มาพร้อม AI Agent ในตัวเครื่อง เพื่อขับเคลื่อนศักยภาพการทำงานในยุคใหม่ การเติบโตของ AI ยังคงเป็นความท้าทาย : แม้องค์กรกว่า 88% จะคาดหวังผลตอบแทนจากการลงทุนที่เป็นบวก แต่ในความเป็นจริงมีโครงการต้นแบบ (Proof-of-Concepts) เพียงครึ่งเดียวเท่านั้นที่สามารถก้าวไปสู่การใช้งานจริงในระดับปฏิบัติการ สิ่งนี้สะท้อนชัดว่า ช่องว่างที่เป็นอุปสรรคสำคัญไม่ใช่ความมุ่งมั่นในการเริ่มนำเทคโนโลยีมาใช้ แต่คือขีดความสามารถในการขยายผลการใช้งานให้ประสบความสำเร็จทั่วทั้งองค์กร", "label": "SciTech"}
{"id": 11, "topic": "เทเลนอร์ปิดฉาก 25 ปีธุรกิจในไทย เทขายหุ้นทรู 24.95% กว่า 1.2 แสนล้าน", "body": "สร้างเซอร์ไพรส์ใหญ่รับปี 2569 เมื่อกลุ่มเทเลนอร์ ผู้ให้บริการโทรศัพท์เคลื่อนที่จากแถบนอร์ดิก ประกาศขายหุ้นใน บมจ.ทรู คอร์ปอเรชั่น กว่า 24.95% ซึ่งการถอนตัวครั้งนี้ถือเป็นการสิ้นสุดบทบาทของหนึ่งในนักลงทุนต่างชาติรายสำคัญ ที่มีอิทธิพลต่อพัฒนาการโครงสร้างอุตสาหกรรมโทรคมนาคมไทย ตั้งแต่ยุคการแข่งขันเสรี จนถึงยุคควบรวมกิจการ ปิดดีลขายหุ้นทรู 24.95% มูลค่าแสนล้าน เทเลนอร์ได้ลงนามในสัญญาขายหุ้นทรูจำนวน 24.95% ให้กับอะไรซ์ ดิจิทัล เทคโนโลยี ในราคาหุ้นละ 11.70 บาท คิดเป็นมูลค่ารวมประมาณ 100,900 ล้านบาท หรือราว 32,300 ล้านโครนนอร์เวย์ หรือคิดเป็นเงินไทยอยู่ที่ 120,000 ล้านบาท พร้อมกันนี้ ทั้งสองฝ่ายยังตกลงทำสัญญา put/call option สำหรับหุ้นส่วนที่เหลืออีก 5.35% ภายในระยะเวลาไม่เกิน 2 ปี ซึ่งหากมีการใช้สิทธิ เทเลนอร์จะได้รับเงินเพิ่มอีกราว 21,900 ล้านบาท ดีลดังกล่าวทำให้เทเลนอร์ถอนการลงทุนออกจากทรูทั้งหมด และส่งผลให้อะไรซ์ขึ้นแท่นเป็นผู้ถือหุ้นรายใหญ่ของทรูอย่างเต็มตัว ยุทธศาสตร์ถอนทุนเอเชีย มุ่งโฟกัสนอร์ดิก การขายหุ้นทรูเป็นส่วนหนึ่งของแผนปรับพอร์ตเชิงกลยุทธ์ของเทเลนอร์ ซึ่งก่อนหน้านี้เพิ่งปิดดีลขายธุรกิจในปากีสถาน โดยบริษัทต้องการลดสัดส่วนการลงทุนในตลาดเอเชีย เพื่อมุ่งเน้นการเติบโตในกลุ่มประเทศนอร์ดิก และยกระดับอัตราผลตอบแทนจากเงินลงทุน (ROCE) นางเบเนดิกต์ ชิลเบรด ฟาสเมอร์ ประธานเจ้าหน้าที่บริหารเทเลนอร์ ระบุว่า การถอนการลงทุนในไทยสะท้อนความสำเร็จของการสร้างมูลค่าในระยะยาว หลังมูลค่าเงินลงทุนเพิ่มขึ้นกว่า 3 เท่า จากราว 12,000 ล้านโครนนอร์เวย์ ก่อนการควบรวม เป็นประมาณ 39,000 ล้านโครนนอร์เวย์ ในปัจจุบัน 25 ปีจาก TAC สู่ดีลควบรวมประวัติศาสตร์ เทเลนอร์เข้าสู่ตลาดไทยครั้งแรกในปี 2543 ผ่านการถือหุ้นใน โทเทิ่ล แอ็คเซ็ส คอมมูนิเคชั่น (TAC) ก่อนพัฒนาเป็นแบรนด์ dtac และก้าวขึ้นเป็นหนึ่งในผู้ให้บริการมือถือรายใหญ่ของประเทศ มีบทบาทสำคัญในการขยายการเข้าถึงบริการโทรศัพท์เคลื่อนที่ในวงกว้าง จุดเปลี่ยนสำคัญเกิดขึ้นในปี 2566 เมื่อ dtac ควบรวมกิจการกับทรู ก่อให้เกิด ทรู คอร์ปอเรชั่น ใหม่ ซึ่งถูกยกให้เป็นดีลควบรวมโทรคมนาคมที่ใหญ่ที่สุดในเอเชียตะวันออกเฉียงใต้ และเป็นฐานสำคัญในการลงทุนโครงข่าย 5G และเทคโนโลยีดิจิทัลขั้นสูง และในวันที่ 1 มีนาคม 2569 จะครบรอบ 3 ปี การควบรวมกิจการของทรูและดีแทค ซึ่งเดิมได้มีข้อกำหนด จากคณะกรรมการกิจการกระจายเสียงกิจการโทรทัศน์และกิจการโทรคมนาคมแห่งชาติ หรือ กสทช.ที่กำหนด เงื่อนไข ในการเห็นชอบควบรวมทรู-ดีแทค มุ่งเน้นการคุ้มครองผู้บริโภคและการแข่งขันที่เป็นธรรม ได้แก่ การคุมค่าบริการเฉลี่ยให้ลดลงร้อยละ 12 ภายใน 90 วัน, แยกแบรนด์ให้บริการ 3 ปี, คงเงื่อนไขสัญญาเดิม, และเพิ่มทางเลือกแพ็กเกจราคาถูกสำหรับผู้ใช้รายย่อย โดยต้องรายงานข้อมูลคุณภาพ และราคาให้ กสทช. ตรวจสอบ ได้ในทันที อะไรซ์รับไม้ต่อ ปักธงยุทธศาสตร์ดิจิทัลระยะยาว ฝั่ง นายศุภชัย เจียรวนนท์ ระบุว่า การเข้าถือหุ้นทรูเป็นการลงทุนเชิงยุทธศาสตร์ เพื่อเสริมความแข็งแกร่งระบบนิเวศดิจิทัลของประเทศ โดยอะไรซ์จะสนับสนุนการเติบโตของทรู ทั้งด้านนวัตกรรม ประสบการณ์ลูกค้า และการสร้างมูลค่าอย่างยั่งยืน กลุ่ม อไรซ์ เวนเจอร์ส กรุ๊ป มีพอร์ตการลงทุนครอบคลุมตั้งแต่โครงสร้างพื้นฐานดิจิทัล ศูนย์ข้อมูล คลาวด์ ปัญญาประดิษฐ์ ไปจนถึงฟินเทค โดยมุ่งผลักดันประเทศไทยให้เป็นศูนย์กลางเศรษฐกิจดิจิทัลในระดับภูมิภาค นัยต่ออุตสาหกรรมโทรคมนาคมไทย การถอนตัวของเทเลนอร์ไม่เพียงเป็นการปิดฉากแบรนด์ “ดีแทค” อย่างสมบูรณ์ แต่ยังสะท้อนการเปลี่ยนผ่านโครงสร้างอุตสาหกรรมโทรคมนาคมไทย จากยุคการแข่งขันของผู้เล่นต่างชาติ สู่ยุคการรวมศูนย์ทุน และยุทธศาสตร์ดิจิทัลภายใต้กลุ่มทุนไทยรายใหญ่ ขณะที่ทรูก้าวสู่บทใหม่ภายใต้ผู้ถือหุ้นหลักรายเดียว การแข่งขันในตลาดหลังจากนี้จะขึ้นอยู่กับประสิทธิภาพการลงทุน โครงข่าย เทคโนโลยีขั้นสูงที่จะใช้มาดึงดูดลูกค้า โดยมีคู่แข่งคนสำคัญคือ AIS", "label": "SciTech"}
{"id": 12, "topic": "เทคโนโลยีไฮโดรเจนและพลังงานทางเลือก บริบทขนส่งทางรางไทยสู่เป้าหมายคาร์บอนศูนย์", "body": "การลดการปล่อยคาร์บอนในภาคการขนส่งมีความสำคัญอย่างยิ่งต่อการบรรเทาผลกระทบจากการเปลี่ยนแปลงสภาพภูมิอากาศ ปัจจุบันภาคการขนส่งก่อให้เกิดการปล่อยก๊าซเรือนกระจก (GHG) ทั่วโลกถึง 20% และยังพบว่าการปล่อยก๊าซเรือนกระจกจากภาคการขนส่งเติบโตเร็วกว่าภาคส่วนอื่นๆ ในช่วง 50 ปีที่ผ่านมา และคาดการณ์ว่าจะเพิ่มขึ้นมากถึง 60 % ภายในปี 2050 หากไม่มีการดำเนินการใดๆ ในขณะที่การปล่อยก๊าซเรือนกระจกจากภาคการขนส่งในประเทศกำลังพัฒนาต่ำกว่าในประเทศที่พัฒนาแล้วแต่กลับเพิ่มขึ้นในอัตราที่เร็วกว่ามากทั้งที่ภาระกิจรักษาเสถียรภาพการเปลี่ยนแปลงสภาพภูมิอากาศให้อยู่ในระดับเป้าหมายที่ 1.5 องศาเซลเซียส (°C)ก่อนยุคอุตสาหกรรม จำเป็นต้องจัดการกับการเติบโตของการปล่อยก๊าซเรือนกระจกจากภาคการขนส่ง \\\"การลดการปล่อยคาร์บอนในภาคการขนส่งจำเป็นต้องบรรลุเป้าหมายด้านสภาพภูมิอากาศสองประการ  ทั้งเป้าหมายระยะยาวคือการบรรลุการปล่อยก๊าซเรือนกระจกโดยตรงเป็นศูนย์ภายในปี 2050 ควบคู่ไปกับการลดการปล่อยคาร์บอนในภาคพลังงานควบคู่กันไป“ เนื่องจากก๊าซเรือนกระจกยังคงอยู่ในชั้นบรรยากาศและก่อให้เกิดการเปลี่ยนแปลงสภาพภูมิอากาศ” ดังนั้น การลดปริมาณก๊าซเรือนกระจกสะสมที่เกิดขึ้นในเส้นทางการเปลี่ยนผ่านไปสู่การปล่อยก๊าซเรือนกระจกเป็นศูนย์จึงมีความสำคัญอย่างยิ่งต่อการบรรลุเป้าหมาย 1.5°C ความท้าทายสำหรับแต่ละประเทศคือการสร้างเส้นทางของตนเองไปสู่เป้าหมายเหล่านี้ ในขณะเดียวกันก็ตอบสนองความต้องการด้านการพัฒนาของประเทศด้วย “ทางรถไฟมีบทบาทสำคัญในการลดการปล่อยมลพิษจากการขนส่ง ในขณะเดียวกันก็สนับสนุนการเติบโตทางเศรษฐกิจและการเพิ่มความคล่องตัว ในอดีต การเติบโตทางเศรษฐกิจมีความสัมพันธ์อย่างมากกับการเพิ่มขึ้นของความต้องการด้านการขนส่งและการปล่อยก๊าซเรือนกระจกที่เกี่ยวข้องกับการขนส่งเพื่อให้ประเทศกำลังพัฒนาสามารถเติบโตต่อไปได้ในยุควิกฤตสภาพภูมิอากาศ การเติบโตของการปล่อยมลพิษจากการขนส่งจะต้องแยกออกจากการเติบโตทางเศรษฐกิจ” ทางรถไฟในฐานะที่เป็นโหมดการขนส่งที่มีประสิทธิภาพด้านพลังงาน สามารถมีส่วนร่วมในความพยายามนี้ได้ โอกาสและความท้าทายของการใช้ทางรถไฟเพื่อลดคาร์บอนในการขนส่งผู้โดยสารในเขตชานเมืองและระหว่างเมือง ตลอดจนตลาดขนส่งสินค้าระหว่างเมืองในประเทศกำลังพัฒนา ดังนั้น การลดปริมาณก๊าซเรือนกระจกสะสมที่เกิดขึ้นในเส้นทางการเปลี่ยนผ่านไปสู่การปล่อยก๊าซเรือนกระจกเป็นศูนย์จึงมีความสำคัญอย่างยิ่งต่อการบรรลุเป้าหมาย 1.5°C ความท้าทายสำหรับแต่ละประเทศคือการสร้างเส้นทางของตนเองไปสู่เป้าหมายเหล่านี้ ในขณะเดียวกันก็ตอบสนองความต้องการด้านการพัฒนาของประเทศด้วย “ทางรถไฟมีบทบาทสำคัญในการลดการปล่อยมลพิษจากการขนส่ง ในขณะเดียวกันก็สนับสนุนการเติบโตทางเศรษฐกิจและการเพิ่มความคล่องตัว ในอดีต การเติบโตทางเศรษฐกิจมีความสัมพันธ์อย่างมากกับการเพิ่มขึ้นของความต้องการด้านการขนส่งและการปล่อยก๊าซเรือนกระจกที่เกี่ยวข้องกับการขนส่งเพื่อให้ประเทศกำลังพัฒนาสามารถเติบโตต่อไปได้ในยุควิกฤตสภาพภูมิอากาศ การเติบโตของการปล่อยมลพิษจากการขนส่งจะต้องแยกออกจากการเติบโตทางเศรษฐกิจ” ทางรถไฟในฐานะที่เป็นโหมดการขนส่งที่มีประสิทธิภาพด้านพลังงาน สามารถมีส่วนร่วมในความพยายามนี้ได้ โอกาสและความท้าทายของการใช้ทางรถไฟเพื่อลดคาร์บอนในการขนส่งผู้โดยสารในเขตชานเมืองและระหว่างเมือง ตลอดจนตลาดขนส่งสินค้าระหว่างเมืองในประเทศกำลังพัฒนา วันที่19 ม.ค 2569 กรมการขนส่งทางราง (ขร.) จัดประชุมเชิงปฏิบัติการด้านระบบราง ครั้งที่ 2 (2nd DRT – AIRO Railway Workshop) ในหัวข้อ “การลดคาร์บอนในภาคขนส่งทางราง (Decarbonization in the Railway Sector)” โดยการประชุมครั้งนี้ได้รับเกียรติจาก นายอาคม เติมพิทยาไพสิฐ อดีตรัฐมนตรีว่าการกระทรวงการคลังและรัฐมนตรีว่าการกระทรวงคมนาคม เป็นประธาน นายโอคุดะ เทตสึยะ ประธานสถาบันวิจัยการขนส่งและการท่องเที่ยวแห่งประเทศญี่ปุ่น สำนักงานภูมิภาคอาเซียน-อินเดีย (JTTRI - AIRO) นายอธิภู จิตรานุเคราะห์ รองอธิบดีกรมการขนส่งทางราง และผู้แทนหน่วยงานไทยที่เกี่ยวข้องกว่า 20 หน่วยงาน นายอาคม กล่าวปาฐกถาเน้นย้ำว่า ระบบรางคือหัวใจสำคัญของการขนส่งสีเขียว การประชุมในวันนี้เป็นการนำประสบการณ์จากญี่ปุ่น ซึ่งเป็นผู้นำด้านเทคโนโลยีไฮโดรเจนและพลังงานทางเลือก มาประยุกต์ใช้กับบริบทของไทย เพื่อเร่งกระบวนการลดก๊าซเรือนกระจกให้เป็นรูปธรรม ด้าน นายอธิภู จิตรานุเคราะห์ รองอธิบดีกรมการขนส่งทางราง กล่าวว่า กรมการขนส่งทางราง ตระหนักถึงความสำคัญเร่งด่วนในการยกระดับมาตรฐานสิ่งแวดล้อม โดยขณะนี้กำลังผลักดันมาตรการการส่งเสริมการเปลี่ยนรูปแบบการเดินทาง (Modal Shift) จากรถยนต์ส่วนบุคคลสู่ระบบราง และสร้างแรงจูงใจให้ผู้ประกอบการลงทุนในเทคโนโลยีสะอาด ซึ่งความร่วมมือกับญี่ปุ่นในครั้งนี้ จะช่วยให้ไทยสามารถถอดบทเรียนและประยุกต์ใช้เทคโนโลยีที่ทันสมัยเพื่อบรรลุเป้าหมาย Net Zero ได้เร็วยิ่งขึ้น ความร่วมมือในครั้งนี้ ถือเป็นก้าวสำคัญในการวางรากฐานโครงสร้างพื้นฐานระบบรางของไทย ให้มีความทันสมัย ยั่งยืน และเป็นมิตรต่อสิ่งแวดล้อม สอดรับกับทิศทางของประชาคมโลกในการต่อสู้กับภาวะโลกร้อนอย่างยั่งยืน\\\" ", "label": "SciTech"}
{"id": 13, "topic": "เจาะเทคโนโลยีเปลี่ยนโลก 'CCS-SMR-Ammonia' ทางรอดใหม่สู่ Net Zero", "body": "เทคโนโลยีหลักที่จะมาพลิกโฉมโครงสร้างพลังงานของมนุษยชาติ ตั้งแต่การกักเก็บคาร์บอนใต้ชั้นหิน การนำพลังงานนิวเคลียร์มาไว้บนเรือผลิตไฟ ไปจนถึงการใช้แอมโมเนียเป็นเชื้อเพลิงทางเลือก พร้อมเผยบทวิเคราะห์เจาะลึกว่า \\\"ประเทศไทย\\\" คือหนึ่งในยุทธศาสตร์สำคัญที่มีความพร้อมทั้งด้านทรัพยากรและทักษะวิศวกรรมในการขับเคลื่อนนวัตกรรมเหล่านี้ให้เกิดขึ้นจริง การกักเก็บคาร์บอน (CCS) รากฐานสำคัญสู่ความยั่งยืน โจนาธัน เพียร์ส หัวหน้าทีมกักเก็บ CO2 จาก British Geological Survey (BGS) กล่าวในช่วง อัพเดท Trend นวัตกรรมและเทคโนโลยีแห่งอนาคต ซึ่งกำลังเปลี่ยนแนวคิดเรื่อง “ความยั่งยืน” ในงาน PTT Group 2026 ว่าได้นำเสนอข้อมูลเชิงลึกในฐานะตัวแทนจากองค์กรสำรวจทางธรณีวิทยาที่มีประวัติศาสตร์ยาวนานกว่า 190 ปี โดยเขาระบุว่าเทคโนโลยี Carbon Capture and Storage (CCS) ไม่ได้เป็นเพียงแค่ทางเลือก แต่เป็น \\\"ความจำเป็น\\\" สำหรับกลุ่มอุตสาหกรรมที่ลดคาร์บอนได้ยาก เช่น เหล็กและปิโตรเคมี เน้นย้ำว่าหัวใจของการทำ CCS คือการทำ \\\"Feasibility Study\\\" หรือการศึกษาความเป็นไปได้ทางธรณีวิทยาอย่างละเอียด \\\"โลกต้องเปลี่ยนมุมมองจากพื้นดินสู่ใต้ดิน เราต้องเข้าใจศักยภาพในการกักเก็บคาร์บอนในพื้นที่ของตนเอง เพื่อสร้างความมั่นใจในด้านความจุ (Capacity) และความปลอดภัย\\\" และเผยตัวเลขที่น่าสนใจว่า ภายในปี 2025 มีโรงงานเชิงพาณิชย์ถึง 77 แห่งทั่วโลกที่ใช้เทคโนโลยีนี้ และสามารถกักเก็บคาร์บอนได้รวมแล้วกว่า 78 จิกะตัน สำหรับประเทศไทย  เสนอให้เร่งพัฒนาแผนที่แสดงตำแหน่งศักยภาพ (Public Mapping) และใช้ระบบจำลอง (Simulation) เพื่อประเมินผลกระทบจากอุณหภูมิและความดัน ซึ่งจะช่วยลดความเสี่ยงให้กับนักลงทุนและผู้ประกอบการได้มหาศาลพลังงานนิวเคลียร์ SMR พลังงานสะอาดที่เคลื่อนที่ได้ ราสมุส วีบีเย เจ้าหน้าที่ฝ่ายธุรกิจจาก Salt Force Energy ได้นำเสนอวิสัยทัศน์ที่ฉีกกฎพลังงานดั้งเดิมด้วยเทคโนโลยี Small Modular Reactors (SMR) ในรูปแบบของ \\\"เรือผลิตพลังงาน\\\" (Power Barge) หรือ Sound Force ซึ่งเป็นโซลูชันที่ออกแบบมาเพื่อความยืดหยุ่นสูงสุด \\\"SMR ไม่ใช่แค่การย่อขนาดเตาปฏิกรณ์ แต่คือการเปลี่ยนกระบวนการคิด\\\" การติดตั้งเตาปฏิกรณ์บนเรือช่วยลดความกังวลของสาธารณชนเนื่องจากสามารถจอดห่างจากชายฝั่งได้ และยังใช้เทคโนโลยี \\\"เกลือหลอมเหลว\\\" (Molten Salt) ซึ่งเป็นนวัตกรรมความปลอดภัยขั้นสูงสุด \\\"หากเกิดเหตุไม่คาดฝัน เกลือจะเย็นตัวลงและแข็งตัวกลายเป็นหินทันที ทำให้ไม่มีการรั่วไหลหรือหลอมละลาย (Meltdown) สู่สิ่งแวดล้อม\\\" ยังชี้ให้เห็นโอกาสทองของไทยว่า ด้วยทักษะด้านอู่ต่อเรือและวิศวกรรมที่แข็งแกร่ง ไทยสามารถกลายเป็นฐานการผลิต SMR แบบ Mass Production ได้เหมือนกับการผลิตรถยนต์ ซึ่งจะช่วยลดต้นทุนและเวลาในการก่อสร้างลงเหลือเพียง 3 ปี เมื่อเทียบกับโรงไฟฟ้านิวเคลียร์แบบเดิมที่ต้องใช้เวลานับสิบปี Ammonia Co-firing ทางเปลี่ยนผ่านที่จับต้องได้จริง ซาดาชิ ซูมิดะ ผู้จัดการกลุ่มจาก Mitsubishi Heavy Industries (MHI) กล่าวว่าเทคโนโลยีที่เปรียบเสมือน \\\"สะพานเชื่อม\\\" ไปสู่พลังงานสะอาด นั่นคือการใช้แอมโมเนียเผาไหม้ร่วมกับถ่านหิน (Ammonia Co-firing) ซึ่งจุดเด่นคือการไม่ต้องรื้อถอนโรงไฟฟ้าเดิมทิ้ง แต่เป็นการปรับปรุงระบบเผาไหม้ (Burner) ให้สามารถรับเชื้อเพลิงทางเลือกได้ สำเร็จล่าสุดในประเทศไทยที่โรงไฟฟ้า BLCP ซึ่งมีการใช้แอมโมเนียในสัดส่วน 20% \\\"เพียงแค่เราเปลี่ยนหัวเผาและปรับปรุงระบบการจ่ายเชื้อเพลิง เราก็สามารถลดการปล่อยคาร์บอนได้ทันทีโดยไม่ต้องลงทุนสร้างโรงไฟฟ้าใหม่ทั้งหมด\\\" โดย MHI มีแผนที่จะขยายสัดส่วนการเผาไหม้ร่วมให้สูงขึ้นภายในปี 2030 พร้อมระบบความปลอดภัย 3 ชั้นที่จะดูดแอมโมเนียที่รั่วไหลกลับเข้าสู่เตาเผาเพื่อทำลายพิษและเปลี่ยนเป็นพลังงานทันที ความท้าทายที่แท้จริงไม่ใช่เรื่องเทคโนโลยี แต่เป็นเรื่องของกฎระเบียบและการยอมรับของภาคประชาชน ไทยจึงควรเริ่มจากการสร้างหน่วยงานกลางที่ทำหน้าที่เชื่อมโยงข้อมูลและสร้างความมั่นใจให้กับทุกภาคส่วน เพื่อเดินหน้าสู่สังคม Net Zero อย่างสง่างาม", "label": "SciTech"}
{"id": 14, "topic": "ส่งออกข้าวไทยปี 68 จ่อทะลุ 8 ล้านตัน พาณิชย์เบรกเป้าปี 69 รับมือบาทแข็ง-อินเดียทุบราคา", "body": "ส่งออกข้าว 11 เดือน 7.29 ล้านตัน คาดทั้งปีทะลุเป้า 7.88 ล้านตัน มีลุ้นถึง 8 ล้านตัน ส่วนปี 69 ตั้งเป้าแค่ 7 ล้านตัน เหตุแข่งขันสูง อินเดียระบายสต๊อก คู่ค้าชะลอนำเข้า และบาทแข็ง ทำข้าวไทยแพงและขีดความสามารถในการแข่งขันลดลง ส่วนมันสำปะหลัง ส่งออกทะลุเป้าแล้ว 7.83 ล้านตัน คาดปี 69 ยังขายดีต่อเนื่อง นางอารดา เฟื่องทอง อธิบดีกรมการค้าต่างประเทศ กระทรวงพาณิชย์ เปิดเผยว่า การส่งออกข้าวไทยช่วง 11 เดือน ปี 2568 (ม.ค.-พ.ย.) มีปริมาณ 7.29 ล้านตัน ลดลง 21% มูลค่า 4,162 ล้านเหรียญสหรัฐ ลดลง 30% หรือประมาณ 136,823 ล้านบาท คาดว่า ทั้งปีจะส่งออกได้ประมาณ 7.88 ล้านตัน เกินไปจากเป้าที่ตั้งไว้ที่ 7.5 ล้านตัน และอาจจะทำได้ถึง 8 ล้านตัน หากเรือที่ส่งมอบออกไปได้ไว ส่วนปี 2569 ได้หารือกับภาคเอกชนแล้ว ประเมินว่าจะส่งออกได้ประมาณ 7 ล้านตัน เพราะยังมีความท้าทายสูงมาก โดยปี 2569 คาดว่าตลาดข้าวโลกยังมีการแข่งขันสูงจากผลผลิตข้าวที่เพิ่มขึ้น การระบายสต็อกข้าวปริมาณมากของอินเดีย ความต้องการนำเข้าข้าวของคู่ค้าสำคัญ เช่น อินโดนีเซีย มีแนวโน้มลดลง ปัญหาความขัดแย้งทางภูมิรัฐศาสตร์ที่ส่งผลกระทบต่อต้นทุนค่าขนส่ง และการแข็งค่าของเงินบาท ที่ทำให้ราคาข้าวไทยแข่งขันกับคู่แข่งได้ลดลง ซึ่งได้กระทบมาตั้งแต่ต้นปี 2568 แล้ว และจะยังต่อเนื่องไปจนถึงปี 2569 หากหน่วยงานที่เกี่ยวข้องไม่เข้ามาดูแลให้เงินบาทอยู่ในระดับที่เหมาะสม ทั้งนี้ กรมมีแผนที่จะผลักดันการส่งออกข้าวไทย ประกอบด้วยการผลักดันการซื้อขายข้าวแบบรัฐต่อรัฐ (จีทูจี) กับจีน ที่ตกลงไว้ที่ 5 แสนตัน โดยขณะนี้ตกลงกันแล้ว 1 แสนตัน อยู่ระหว่างการเสนอราคา คาดว่าหลังปีใหม่จะสรุปได้ และเริ่มส่งมอบได้ภายในเดือน มี.ค.2569 และที่เหลือภายในปี 2569 ซึ่งจะต้องเจรจารายละเอียดกันต่อไป ส่วนกับสิงคโปร์ 1 แสนตัน เริ่มทำการบ้าน และช่วงเดือน ม.ค.2569 จะเริ่มหารือกัน ขณะเดียวกัน จะเร่งขยายตลาดข้าวขาวและข้าวนึ่งในตลาดที่มีศักยภาพ เช่น อิรัก ซาอุดีอาระเบีย ตะวันออกกลางและแอฟริกา ขยายตลาดข้าวประณีต เช่น เยอรมนี สวิตเซอร์แลนด์ และสหรัฐฯ กระชับความสัมพันธ์และสร้างความเชื่อมั่นกับคู่ค้าสำคัญ อาทิ ฮ่องกง จีน สหรัฐฯ และแคนาดา การประชาสัมพันธ์ข้าวไทยผ่านงานแสดงสินค้านานาชาติ พร้อมเชื่อมโยงผู้นำเข้า–ผู้ส่งออกข้าว และโปรโมตข้าวไทยผ่านช่องทางออนไลน์ รณรงค์การบริโภคข้าวไทยร่วมกับร้านอาหาร หรือ Key Influencers ที่มีชื่อเสียง นางอารดากล่าวว่า สำหรับการส่งออกมันสำปะหลังในช่วง 11 เดือน มีปริมาณ 7.83 ล้านตัน เพิ่มขึ้น 28.36% เกินกว่าเป้าหมายที่ตั้งไว้ที่ 7.5 ล้านตัน ซึ่งเป็นผลมาจากการดำเนินกิจกรรมเชิงรุกในการขยายตลาดไปยังประเทศและภูมิภาคใหม่ที่มีศักยภาพ ควบคู่กับการรักษาตลาดหลักเดิม เช่น การจัดคณะผู้แทนการค้าไปขายมันสำปะหลังที่จีน ซาอุดีอาระเบีย ญี่ปุ่น และสหรัฐอาหรับเอมิเรตส์ การจัดงานประชุมสัมมนามันสำปะหลังโลก ปี 2568 ส่วนปี 2569 คาดว่าจะทำได้มากกว่าปี 2568 โดยมีแผนเดินหน้าจัดกิจกรรมขยายตลาดส่งออกมันสำปะหลังต่อเนื่อง จะไปขยายตลาดที่จีนตอนใต้ ญี่ปุ่น ทวีปอเมริกาเหนือ และทวีปยุโรป เป็นต้น เพื่อผลักดันเข้าสู่อุตสาหกรรมอาหารสัตว์ อาหาร เคมี กาว และกระดาษ", "label": "Business"}
{"id": 15, "topic": "เวียดนามเตรียมประมูล \\\"กระเป๋าแอร์เมส-‘เรือยอชต์\\\" เจ้าแม่อสังหาฯ \\\"เจือง หมี ลาน\\\" ชดใช้คดีฉ้อโกง", "body": "ทางการเวียดนามเดินหน้าขายทรัพย์สินหรูของนางเจือง หมี ลาน เจ้าแม่อสังหาริมทรัพย์เวียดนาม ผู้ต้องโทษคดีทุจริต เพื่อชดเชยความเสียหายจากเงินจำนวนมหาศาลที่ถูกยักยอกจากระบบธนาคาร โดยทรัพย์สินที่เตรียมนำออกขายรวมถึงกระเป๋าแอร์เมส เบอร์กิน หนังจระเข้ 2 ใบ และเรือยอชต์สุดหรู สำนักงานบังคับคดีแพ่งประจำนครโฮจิมินห์ เปิดเผยว่าขณะนี้กำลังเร่งดำเนินการจัดการทรัพย์สินของ นางเจือง หมี ลาน (Truong My Lan) อดีตประธานกลุ่มวัน ถิงห์ ฟัต (Van Thinh Phat) เพื่อนำเงินมาชดเชยค่าเสียหายมูลค่ากว่า 2.7 หมื่นล้านดอลลาร์สหรัฐ (ประมาณ 8.47 แสนล้านบาท) ตามคำสั่งศาล หลังจากที่เธอถูกตัดสินจำคุกตลอดชีวิตในข้อหายักยอกทรัพย์และฉ้อโกงธนาคารไซง่อน คอมเมอร์เชียล ทรัพย์สินล่าสุดที่กลายเป็นประเด็นคือ กระเป๋าแอร์เมส รุ่นเบอร์กิน หนังจระเข้จำนวน 2 ใบ ซึ่งเจ้าหน้าที่กำลังเฟ้นหาผู้เชี่ยวชาญมาประเมินมูลค่าเพื่อเตรียมการจำหน่าย แม้ว่าในระหว่างการพิจารณาคดี เจือง หมี ลาน จะพยายามอ้อนวอนต่อศาลเพื่อขอเก็บกระเป๋าทั้งสองใบไว้ให้ลูกหลานเป็น \\\"ของดูต่างหน้า\\\" โดยอ้างว่าใบหนึ่งซื้อมาจากอิตาลีและอีกใบได้รับเป็นของขวัญจากนักธุรกิจชาวมาเลเซีย แต่ศาลปฏิเสธคำขอโดยระบุว่าเป็นทรัพย์สินที่ได้มาโดยมิชอบ นอกจากกระเป๋าแบรนด์เนมแล้ว ทรัพย์สินชิ้นใหญ่อย่าง เรือยอชต์หรู \\\"Reverie Saigon\\\" ก็เตรียมถูกนำกลับมาประมูลอีกครั้งในวันที่ 12 กุมภาพันธ์นี้ หลังจากความพยายามประมูลครั้งแรกในช่วงต้นเดือนที่ผ่านมาไม่สำเร็จเนื่องจากไม่มีผู้สนใจ โดยครั้งนี้ได้ลดราคาเริ่มต้นลงเหลือ 4.93 หมื่นล้านดอง (ประมาณ 59.76 ล้านบาท) ผู้ที่สนใจเข้าร่วมต้องวางเงินมัดจำล่วงหน้า 20% ของราคาเริ่มต้น นอกจากนี้ยังมีเรือลำอื่นๆ อีก 2 ลำ ที่จะถูกประมูลในราคาเริ่มต้นลำละ 4.8 พันล้านดอง ก่อนหน้านี้ในเดือนตุลาคม อสังหาริมทรัพย์ใจกลางกรุงโฮจิมินห์ของเธอประสบความสำเร็จในการประมูลเป็นชิ้นแรก โดยปิดดีลไปได้ในราคากว่า 6 แสนล้านดอง (ประมาณ 727 ล้านบาท) คดีของเจือง หมี ลาน ถือเป็นคดีทุจริตทางการเงินที่ใหญ่ที่สุดครั้งหนึ่งของโลก โดยเธอถูกกล่าวหาว่าควบคุมธนาคารไซง่อน คอมเมอร์เชียล ซึ่งเป็นธนาคารใหญ่อันดับ 5 ของประเทศอย่างลับๆ และใช้นอมินีผ่านบริษัทเชลล์จำนวนมากเพื่อกู้เงินและยักยอกเงินรวมกว่า 4.4 หมื่นล้านดอลลาร์สหรัฐ ตลอดระยะเวลากว่า 10 ปี อัยการระบุว่า เงินจำนวน 27,000 ล้านดอลลาร์ถูกนำไปใช้โดยมิชอบ และอย่างน้อย 12,000 ล้านดอลลาร์เข้าข่ายยักยอก ถือเป็นหนึ่งในคดีอาชญากรรมทางการเงินที่ใหญ่ที่สุดในโลก เดิมศาลตัดสินประหารชีวิตเธอในเดือนเมษายน 2024 แต่โทษถูกลดหย่อนเหลือจำคุกตลอดชีวิตเมื่อเดือนมิถุนายน 2024 หลังเวียดนามยกเลิกโทษประหารสำหรับอาชญากรรมบางประเภท โดยทรัพย์สินที่ถูกอายัดมีมากกว่า 1,200 รายการ ทั้งอสังหาริมทรัพย์ หุ้นในบริษัท เสื้อผ้า และนาฬิกาหรู", "label": "World"}
